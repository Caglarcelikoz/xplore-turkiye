XPLORE CAPPADOCIË

(MOET KOMEN BIJ XLORE ROUND TRIPS)

- cappadocië
  ontworpen door locals, met een verfijnde kijk op de bestemming.

INTROTEKST

Het hart van Anatolië

Cappadocië is een regio waar landschap en geschiedenis elkaar op een uitzonderlijke manier ontmoeten. Al sinds de oudheid wordt dit deel van Anatolië bewoond, maar vooral in de Romeinse en Byzantijnse periode kreeg het gebied zijn historische betekenis. Vroege christelijke gemeenschappen maakten gebruik van het zachte tufsteen om kerken, kloosters en ondergrondse schuilplaatsen uit te houwen, waarvan vele vandaag nog zichtbaar zijn in de valleien en rotsformaties rond Göreme.

Het unieke uitzicht van Cappadocië is het resultaat van miljoenen jaren vulkanische activiteit en erosie. Uitbarstingen van omliggende vulkanen legden dikke lagen as en lava neer, die door wind en water werden uitgesleten tot het karakteristieke reliëf met feeënschoorstenen. Deze natuurlijke omstandigheden bepaalden niet alleen het landschap, maar ook de manier waarop mensen hier leefden. Vandaag vormt Cappadocië een levend decor waarin dorpen, tradities en eeuwenoude routes het verleden en het heden op een vanzelfsprekende manier verbinden.

Aantal dagen: 6

Vertrek: Brussel of naar keuze

Hotel : overnachting in een karaktervol boetiekhotel of kwalitatief 4-sterrenhotel, passend bij de stijl en sfeer van Cappadocië

Vlucht (icoon): Inclusief vluchten

Prijs: Op aanvraag

per persoon op basis van een tweepersoonskamer.

Opgelet: dit is slechts een richtprijs gebaseerd op vertrek in laagseizoen. Wij maken voor jullie steeds een voorstel op maat.

Beste reistijd:

Cappadocië is het hele jaar door toegankelijk, maar lente (april–mei) en herfst (september–oktober) bieden de meest aangename omstandigheden. In deze periodes zijn de temperaturen mild en zijn wandelingen door valleien en bezoeken aan openluchtlocaties comfortabel.

De zomer kan warm zijn, maar door het droge klimaat blijven ochtenden en avonden geschikt voor activiteiten. In de winter is het kouder en kan er sneeuw vallen, wat het landschap een ander karakter geeft en zorgt voor een rustiger bezoekmoment.

5-daagse rondreis naar het hart van Anatolië
Dag 1 – Aankomst in het hart van Anatolië

Vlucht naar Kayseri of Ankara, waar je bij aankomst wordt verwelkomd. Na de meet & greet volgt een privétransfer naar het hotel in Cappadocië.

Overnachting in Cappadocië.

Dag 2 – Dorpen, valleien en lokaal vakmanschap

De dag start met een fotomoment bij Asmalı Konak, een iconisch herenhuis dat symbool staat voor de traditionele architectuur van de regio. Vervolgens verken je de fantasierijke rotsformaties van Hayal Vadisi, ook wel de Verbeeldingsvallei genoemd, waar wind en erosie vormen hebben gecreëerd die tot de verbeelding spreken. Wie dat wenst, kan hier een korte wandeling maken.

In het nabijgelegen Çavuşin wandel je door een historisch dorp met oude rotswoningen en kerken, dat een goed beeld geeft van het vroegere dorpsleven in Cappadocië. Na de lunch maak je kennis met een van de oudste ambachten van de regio tijdens een demonstratie in een traditioneel pottenbakkersatelier, waar het werken met klei al generaties lang wordt doorgegeven.

Overnachting in Cappadocië.

Dag 3 – Feeënschoorstenen en openluchtmusea

Vandaag staat het sprookjesachtige landschap van Cappadocië centraal. In Paşabağ wandel je tussen indrukwekkende feeënschoorstenen met meerdere ‘hoeden’, een van de meest herkenbare natuurverschijnselen van de regio. Aansluitend bezoek je het Zelve Openluchtmuseum, een verlaten nederzetting van grotwoningen en kerken die een uniek inzicht biedt in het vroegere leven in deze valleien.

Via Avanos, bekend om zijn brug over de Kızılırmak en levendige ambachtentradities, gaat het verder naar de Liefdesvallei, waar hoge rotsformaties het landschap domineren. De dag wordt aangevuld met een bezoek aan een onyxatelier, waar je meer leert over deze natuursteen en de manier waarop hij lokaal wordt bewerkt.

Overnachting in Cappadocië.

Dag 4 – Kastelen, ondergrondse steden en dorpen

De ochtend start bij Ortahisar Kasteel, een indrukwekkende rotsburcht die boven het landschap uittorent en vroeger een strategische rol speelde. Daarna volgt een wandeling door de Duivenvallei, waar uitgehouwen duiventillen in de rotswanden herinneren aan eeuwenoude landbouwtradities.

Een afdaling in een ondergrondse stad laat zien hoe bewoners zich in tijden van gevaar konden terugtrekken in een ingenieus netwerk van gangen en kamers. Verder maak je kennis met de tapijt- en kilimkunst, een belangrijk cultureel erfgoed in Anatolië. De iconische rotsformatie van de Drie Schoonheden vormt een herkenbaar fotomoment, waarna je de sfeer opsnuift in Ürgüp en het voormalige Griekse dorp Mustafapaşa (Sinassos), bekend om zijn elegante stenen huizen.

Overnachting in Cappadocië.

Dag 5 – Panorama’s en terugreis

Op weg naar Ankara wordt nog halt gehouden bij het glazen uitkijkpunt boven de Ihlara-vallei, waar je geniet van een panoramisch uitzicht over het diepe groen uitgesneden landschap. De reis wordt in stijl afgesloten met een stop aan Tuz Gölü, het uitgestrekte Zoutmeer, dat met zijn witte vlakte en weerspiegelingen een bijzonder contrast vormt met het vulkanische landschap van de voorbije dagen.

Aansluitend transfer naar Ankara voor de terugvlucht naar huis.

Reis is inclusief:

- Vluchten incl. ruimbagage
- luchthaventaksen
- Hotelovernachting incl. ontbijt in gelijkwaardige hotels
- Vermelde entreegelden volgens programma
- Reisgids
- 24/7 noodnummer
- Het vervoer en de transfers met privé A/C wagen zoals vermeld in het programma

Reis is exclusief

- Persoonlijke uitgaven, niet vermelde maaltijden
- Fooien
- Reisverzekeringen (bijstand, annulatie..)
- Niet vermelde diensten bij inbegrepen
- Optionele excursies (contacteer ons voor de mogelijkheden)

Opmerking:

- Nederlandstalige gids op aanvraag
  Optioneel

- Ballonvaart Cappadocië
